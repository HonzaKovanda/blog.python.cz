Title: Pyvo v Ostravě
Date: 2013-11-11 21:06:23
Author: Honza Javorek
Twitter: honzajavorek
Gravatar: mail@honzajavorek.cz
About: [Honza](http://honzajavorek.cz) je programátor. Od roku 2011 buduje českou komunitu kolem jazyka [Python](http://python.cz/). V současnosti pomáhá hlavně s propagací aktivit, jako jsou [PyLadies](http://pyladies.cz/), [Pyvo](http://pyvo.cz/), nebo [PyCon CZ](https://cz.pycon.org/). Přes den jej najdete v [Apiary](https://apiary.io/), kde se stará o [Dredd](https://github.com/apiaryio/dredd), framework na testování API. Občas taky radí lidem jak mají API dělat a přednáší o tom na konferencích.

Možná jste to zaznamenali, možná ne, každopádně proběhlo minulý týden ve čtvrtek (tj. 7. 11.) **první Pyvo v Ostravě**. Sponzorovaly jej **dvě firmy**, byly dvě krátké **přednášky** a přišlo kolem **třiceti účastníků**, což považuji za velký úspěch. Akce byla totiž organizována poměrně *punkově* a očekávání nebyla naprosto žádná. Místní příjemně překvapili a byl z toho parádní večer.

Za ty necelé tři roky, co v Brně pořádáme setkání přátel programovacího jazyka Python, se povedlo navázat vztahy s [Prahou](http://lanyrd.com/series/praha-pyvo/), [Bratislavou](http://rubyslava.sk/) a dokonce i [Vídní](http://vienna-rb.at/). Sjednotili jsme komunitu, srazům jsme dali jednotnou značku, *Pyvo*. Co mě ale mrzelo, byl fakt, že nemáme **spřátelený sraz v Ostravě**.

Půlku života jsem prožil v Karviné, městě pár kilometrů na východ od Ostravy, přímo na hranicích s Polskem. K "regionu razovitemu" mám tedy vztah a sám si moc dobře pamatuju, jak mě kdysi štvalo, že se všechno zajímavé děje jen v Praze, nanejvýš v Brně. Že jsme jen takovým ocáskem republiky, na který nikdo nikdy nepamatuje. Jako by tam nežilo [více než 500 000 obyvatel](https://cs.wikipedia.org/wiki/Ostrava#cite_note-pocet_obyvatel-1). Dnes už to tak tragické není - Ostrava hostí spoustu zajímavých akcí z nejrůznějších oblastí a některé [koncerty](http://solocolours.cz/) aj. události se dokonce konají exkluzivně pouze tam. I srazů je tam [nesčetně](http://ovacom.cz/). Přesto ve mě ale dávná křivda doutnala...

**Tento článek je z dob kdy [blog.python.cz](http://blog.python.cz) ještě neexistoval a původně vyšel na Honzově blogu. [Můžete si ho dočíst tam!](http://honzajavorek.cz/blog/pyvo-v-ostrave/)**
